Тема: Об'єктно-орієнтоване програмування в РНР

Мета роботи: навчитися працювати з класами

**Завдання на лабораторну роботу:**

**Завдання 0. Ретельно вивчити теорію за посиланнями:**

https://www.w3schools.com/php/default.asp:
PHP OOP Classes and Objects
PHP OOP Constructor
PHP OOP Destructor
PHP OOP Access Modifiers
PHP OOP Inheritance

PHP OOP Class Constants
PHP OOP Abstract Classes
PHP OOP Interfaces
PHP OOP Static Methods
PHP OOP Static Properties
PHP Namespaces

**Завдання 1. (Організація класів по каталогах в проєкті)**

● Створіть пустий проєкт PHP.

● Створіть каталоги: "Models", "Controllers", "Views".

● У кожному каталозі створіть по одному класу, наприклад, "UserModel",
"UserController", "UserView".

● В кожному класі реалізуйте просту функціональність, наприклад, виведення
повідомлення чи повернення значень.


**Завдання 2. (Автопідключення класів за допомогою spl_autoload_register.
PHPDoc)**

● Додайте PHPDoc коментарі до всіх класів, вказавши їх призначення та
властивості.

● Створіть файл autoload.php, який буде містити функцію для
автопідключення класів.

● Використайте spl_autoload_register для автоматичного підключення класів
на основі їхніх імен та розташування.


**Завдання 3. (Неймспейси)**

● Додайте неймспейси до класів у попередньому завданні. Наприклад,
"namespace Models;" для "UserModel".

● Змініть файл autoload.php так, щоб він також враховував неймспейси при
підключенні класів

**Завдання 4. (Автопідключення класів з неймспейсами)**

● Використовуйте аналогічний підхід до підключення класів, але тепер з
урахуванням неймспейсів.

● Переконайтеся, що класи виводять повідомлення чи результати виклику.

**Завдання 5 (Створення класу. Методи GET i SET)**
1) Створіть клас Circle з полями: координати центру і радіус кола
2) Створіть конструктор, що приймає значення для 3-х полів
3) Створіть метод __toString(), що повертає рядок в форматі: «Коло з центром
   в (х, у) і радіусом radius»
4) Створіть методи GET і SET для всіх 3-х полів
5) Створіть об’єкт та перевірте всі його методи

**Завдання 6 (Модифікатори доступу)**
1) В класі з попереднього завдання зробіть всі поля private.
2) Створіть метод, що приймає об’єкт коло, і повертає true, якщо дані кола
   перетинаються, і false, якщо вони не перетинаються.

**Завдання 7 (Статичні властивості і методи)**
1) Створіть директорію text, а в ній 3 текстових файла
2) Створіть клас зі статичним полем dir=”text”
3) Створіть 2 статичних методи в класі: на читання та запис в файл:

    ● Ім’я файлу передається як параметр метода.

    ● В метод «на запис в файл» передається ще й рядок, який потрібно
   дописати в файл.

    ● Директорія береться зі статичного поля
4) Створіть метод, що дозволяє стерти вміст файлу
   Перевірте роботу всіх методів

**Завдання 8 (Наслідування)**
1) Створіть клас Human з властивостями, що характеризують людину (зріст,
   маса, вік...). Створіть методи GET i SET для кожної властивості
2) Створіть клас Student, який успадковуватиметься від класу Human:
   1. Додайте властивості, специфічні тільки для студента (назва ВНЗ,
      курс...)
   2. Додайте в клас методи GET i SET для всіх нових властивостей.
   3. Реалізуйте метод, який буде переводити студента на новий курс (тобто
      просто збільшувати значення поля «курс» на 1)

3) Створіть клас Programmer, який успадковуватиметься від класу Human:
   
    ● Додайте властивості, специфічні тільки для програміста (масив з
            мовами програмування, які він знає, досвід роботи...).

    ● Додайте в клас методи GET i SET для всіх нових властивостей.

    ● Реалізуйте метод, який буде додавати в масив з мовами ще одну мову.

Перевірте роботу всіх класів і всіх методів. Не забудьте змінити зріст і масу у
студентів і програмістів, скориставшись методами з батьківського класу Human

**Завдання 9 (Абстрактні класи)**

1) Зробіть клас Human абстрактним.
2) Напишіть метод «Народження дитини» в класі Human, що викликає метод
   «Повідомлення при народженні дитини» (не забудьте поставити
   модифікатор protected), який буде абстрактним
3) Реалізуйте «Повідомлення при народженні дитини» у класів Student та
   Programmer
   Перевірте роботу методів «народження»

**Завдання 10 (Інтерфейси)**
1) Створіть інтерфейс «Прибирання будинку», в якому опишіть 2 методи:
   «Прибирання кімнати» і «Прибирання кухні»
2) Додайте створений інтерфейс в клас Human
3) Реалізуйте у кожному класі-спадкоємці (Student та Programmer) обидва
   методи
4) Реалізація повинна бути у вигляді одного з рядків: «Студент прибирає
   кімнату», «Студент прибирає кухню», «Програміст прибирає кімнату»,
   «Програміст прибирає кухню»,
5) Перевірте роботу методів прибирання в обох класах

Закомітити виконані завдання та надати доступ своєму викладачу